---
title: 道德經 (Dàodéjīng) in Classical Chinese
year: -400
translator: Laozi
code: lao
source: {
  label: Chinese Text Project,
  url: https://ctext.org/dao-de-jing?en=off
}
isbn: N/A
part: 2
chapter: 42
---
道生一，一生二，二生三，
三生萬物。萬物負陰而抱陽，
沖氣以為和。人之所惡，唯孤、寡、不穀，
而王公以為稱。故物或損之而益，
或益之而損。人之所教，我亦教之。
強梁者不得其死，吾將以為教父。