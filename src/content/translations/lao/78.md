---
title: 道德經 (Dàodéjīng) in Classical Chinese
year: ~400 BCE
translator: Laozi
code: lao
source: {
  label: Chinese Text Project,
  url: https://ctext.org/dao-de-jing?en=off
}
isbn: N/A
part: 2
chapter: 78
---
天下莫柔弱於水，而攻堅強者莫之能勝，
其無以易之。弱之勝強，柔之勝剛，
天下莫不知，莫能行。
是以聖人云：受國之垢，是謂社稷主；
受國不祥，是謂天下王。
正言若反。