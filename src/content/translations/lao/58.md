---
title: 道德經 (Dàodéjīng) in Classical Chinese
year: -400
translator: Laozi
code: lao
source: {
  label: Chinese Text Project,
  url: https://ctext.org/dao-de-jing?en=off
}
isbn: N/A
part: 2
chapter: 58
---
其政悶悶，其民淳淳；
其政察察，其民缺缺。
禍兮福之所倚，福兮禍之所伏。
孰知其極？其無正。
正復為奇，善復為妖。
人之迷，其日固久。
是以聖人方而不割，廉而不劌，
直而不肆，光而不燿。