---
title: 道德經 (Dàodéjīng) in Classical Chinese
year: -400
translator: Laozi
code: lao
source:
  { label: Chinese Text Project, url: https://ctext.org/dao-de-jing?en=off }
isbn: N/A
part: 2
chapter: 65
---

古之善為道者，非以明民，將以愚之。
民之難治，以其智多。
故以智治國，國之賊；不以智治國，國之福。
知此兩者亦𥡴式。常知𥡴式，是謂玄德。
玄德深矣，遠矣，與物反矣，然後乃至大順。
