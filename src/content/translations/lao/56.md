---
title: 道德經 (Dàodéjīng) in Classical Chinese
year: -400
translator: Laozi
code: lao
source:
  { label: Chinese Text Project, url: https://ctext.org/dao-de-jing?en=off }
isbn: N/A
part: 2
chapter: 56
---

知者不言，言者不知。
塞其兑，閉其門，挫其銳，解其分，和其光，同其塵，是謂玄同。
故不可得而親，不可得而踈；
不可得而利，不可得而害；
不可得而貴，不可得而賤。
故為天下貴。
