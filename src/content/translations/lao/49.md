---
title: 道德經 (Dàodéjīng) in Classical Chinese
year: -400
translator: Laozi
code: lao
source: {
  label: Chinese Text Project,
  url: https://ctext.org/dao-de-jing?en=off
}
isbn: N/A
part: 2
chapter: 49
---
聖人無常心，以百姓心為心。
善者，吾善之；不善者，吾亦善之；德善。
信者，吾信之；不信者，吾亦信之；德信。
聖人在天下，歙歙為天下渾其心，
百姓皆注其耳目，聖人皆孩之。