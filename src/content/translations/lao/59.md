---
title: 道德經 (Dàodéjīng) in Classical Chinese
year: -400
translator: Laozi
code: lao
source: {
  label: Chinese Text Project,
  url: https://ctext.org/dao-de-jing?en=off
}
isbn: N/A
part: 2
chapter: 59
---
治人事天莫若嗇。
夫唯嗇，是謂早服；
早服謂之重積德；
重積德則無不克；
無不克則莫知其極；
莫知其極，可以有國；
有國之母，可以長久；
是謂深根固柢，長生久視之道。